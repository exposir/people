### 悼松尾国三先生
许姬传
1984-02-23
第8版()
专栏：

    悼松尾国三先生
    许姬传
    一九五六年，松尾国三先生为沟通中日文化交流，迂回曲折地促成以朝日新闻社名义邀请梅兰芳、欧阳予倩同志为首之中国访日京剧代表团赴东京、大阪、京都、福冈等地巡回演出，受到日本广大人民欢迎。一九八二年松尾先生应中日友好协会廖承志、夏衍正副会长之约来华访问，曾在仿膳设宴招待京剧团旧雨，并陈列访日时所摄照片、戏单、报刊，又到香山附近梅兰芳同志墓地献花致敬。顷得电讣于一九八四年元旦病逝，赋此致悼。
  忆昔东游日，殷殷扫径迎。
  先驱敦友好，一水寄深情。
  前岁来京邑，开筵叙旧盟。
  专刊戏象等，罗列几案盈。
  香山谒梅墓，献花表至诚。
  临歧订后约，鱼雁达心声。
  忽惊传电讣，伤哉化鹤行。
  平生重教育，慷慨善经营。
  捐资为助学，遗爱在群英。
