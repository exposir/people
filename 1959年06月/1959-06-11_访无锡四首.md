### 访无锡四首
郭沫若
1959-06-11
第8版()
专栏：

    访无锡四首	郭沫若	蠡园唱答
    蠡园在无锡太湖岸上，园中多假山。初游时，颇嫌过于矫揉造作，作五律一首致贬。继思劳动创造世界，实别有天地，乃复作一律以自斥。因成唱答。
              （其一）
    何用垒山丘？蠡园太矫揉！
    亭台亡雅趣，彩色逐时流。
    无尽藏抛却，人间世所求。
    太湖佳绝处，毕竟在鼋头！
              （其二）
    汝言殊不然，人力可戡天。
    宙合壶中大，花添锦上妍。
    琴声随径转，歌唱入云圆。
    欲识蠡园趣，崖头问少年。
      游　鼋　头　渚
    放目倚危楼，三山水面浮。
    四围腾黛浪，万顷泛金沤。
    范蠡扁舟在，女夷舞袖留。
    光明无上意，争赴上游头。
  （注）鼋头渚属于南独山，山上有范蠡庙、女夷祠等。山顶一亭，名曰“光明”，原无顶。刘伯承同志谓为“无上光明”。不仅谑而不虐，且有深意极焉。
      访惠山泥人厂
    人物无今古，须臾出手中。
    衣冠千代异，肝胆一般同。
    创化眼前妙，流传域外通。
    集中人八百，童叟献神工。
  （注）惠山泥人，有名于世。解放前曾一度衰落。近已成厂，集中七百七十一人从事生产，技艺亦大有改进。
