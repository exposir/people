### 旅美诗词节选
沈鹏
2000-01-29
第6版(文学之页·读书天地)
专栏：

　　旅美诗词节选
　　沈鹏
　　望海潮
　　———尼亚加拉大瀑布
　　五湖交汇，
　　美、加连壤，
　　波涛诡谲奔腾。
　　绝壁悬崖，
　　神工劈削，
　　横陈百里银屏。
　　珠溅迸明星。
　　雾浓蔽天日，
　　七彩虹升。
　　身在何方，
　　心忘何岁，
　　入元冥。
　　奇观亘古砰訇。
　　能源藏无尽，
　　地利堪矜。
　　忆昔蛮荒，
　　开新大陆，
　　艰难斩棘披荆。
　　任百万雷霆。
　　有六旬豪女，
　　探险犹生。（注1）
　　太白匡庐不足，
　　应再谱新声。（注2）
　　注1：有63岁女教师坐在木桶中冲过瀑布顶端并得以生还，是为第一人。
　　注2：李白句：“飞流直下三千尺，疑是银河落九天。”
　　如梦令
　　———纽约唐人街
　　远望琉璃黄瓦，
　　牌匾汉文题写。
　　孔子立铜雕，
　　《礼运·大同》高挂。
　　华夏，
　　华夏，
　　跨越中西文化。
　　———衣阿华州访密西西比河
　　密西西比老人河，
　　两岸沧桑故事多。（注1）
　　浩荡非同扬子水，
　　华滋应似古尼罗。
　　往来巨舶销金窟，（注2）
　　远古悲笳击壤歌。
　　印第安人遗书迹，
　　临观秋雨骤滂沱。
　　注1：密西西比又名老人河。马克·吐温说密西西比河是一本神奇的书，每天都有新事发生。
　　注2：政府规定可在船上设赌场。
