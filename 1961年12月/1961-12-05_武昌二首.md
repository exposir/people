### 武昌二首
吕振羽
1961-12-05
第6版()
专栏：

　　武昌二首
　　吕振羽
  谒洪山施洋烈士墓①烈士墓堂气象宏，凛然遗像立峋嵘。名山今日埋忠骨，大地当年动义声。浩荡长江急浪涌，神明禹甸睡狮鸣。三山移落海天外，亿万河山日日荣。
  ①二七运动死难之施洋烈士，被难
  当时，同志及群众收瘗［yì］于武昌洪
  山北麓路侧。解放后，就地建烈士
  墓，墓前并有董副主席题诗。
  访东湖九女墩②天朝有九女，宁死坚忠贞。骂贼同身殉，丹心万古情。舟子话前事，眉高语纵横。名湖添胜迹，山绿水益清。绝顶古塔耸，屈庙更敞宏。长天映秋色，江畔听涛声。同游多硕学，谈笑皆风生。凉风送归艇，新月正初明。
  ②武昌东湖九女墩，据传太平天国九
  女同殉难于此，故名九女墩。
