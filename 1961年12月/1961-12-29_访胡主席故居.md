### 访胡主席故居
萧向荣
1961-12-29
第6版()
专栏：

    访胡主席故居
        （外二首）
    萧向荣
    莫道茅庐陋，莫嫌寸土贫；
    昔年居此者，当代不凡人。
    外患陶坚志，内忧激幼灵；
    惜生为救国，履险愿轻身。
    奋斗经长夜，烽烟卷北尘。
    巍严南海畔，光耀一珠珍。
    越南革命博物馆
    海盗初从西面来，
    豪强驱附庶黎哀。
    人中俊杰纷纷出，
    血渍琼花朵朵开。
    旗帜鲜明唯马列，
    山河更改恃风雷。
    春回大地摧枯朽，
    洗却尘氛扫劫灰。
      ＊渍［zì］
    游还剑湖
    昔日红河水，传奇还剑湖。
    风光胜旧好，人物喜今殊。
    北国民成主，南朝虎塞途。
    愿将黎祖剑，团结抗美吴。
