### 新北邙行
赵朴初
1958-05-10
第8版()
专栏：

    新北邙行
    赵朴初
    一九五八年三月二十六日登洛阳北邙，群众方开渠道，引洛水上山溉田。
    我来北邙山，不见古人墓。（注）
    黄土何累累？云是开渠路。
    田畴望无尽，深沟纵横布。
    锄锸高下舞，邪许如潮怒。
    待看四月一，洛水迈高步，
    清流来滚滚，不舍旦与暮。
    昔为旱云冈，今为水稻库，
    谁知山川改，只在一指顾？
    莫种白杨树，种桃千万株，
    举杯邀明月，明月照沟渠，
    沟沟映红颜，渠渠跃青鱼，
    村村庆丰收，户户传欢呼。
    寄语地下人，万古应自娱。
    （注）北邙山为古代著名墓地，汉魏坟墓甚多，均已沉入地下。
