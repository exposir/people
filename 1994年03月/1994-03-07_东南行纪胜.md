### 东南行纪胜
范康
1994-03-07
第8版(副刊)
专栏：

　　东南行纪胜
    范康
    舟山礼赞
    海似平湖石若仙，渔楼高耸逼云天，
    港深人和东风便，群岛开发有奇篇。
    登白山
    万绿丛中起白山，饱览秀色争相攀。
    红霞点染风林淡，铁板沙滩对峦看。
    （注）舟山朱家尖岛有白山、淡风林、铁板沙等胜景。
    武夷九曲飘筏
    竹筏无声贴水游，云窝玉女竞风流。
    开山彭祖朱熹理，睿哲灵岩羡九州。
    上天游山
    一方巨石落南天，大块文章出自然。
    上下徘徊穷竟日，仍留如来手心间。
    （注）天游山系武夷山一整块巨石，一日游实则一石游也。
    武夷晨曦
    玉帝台前山欲倾，桥横五曲鱼无惊。
    画眉轻啼心弦应，不尽乡情瞬又升。
