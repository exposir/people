### 晋祠颂
梅兰芳
1961-08-11
第8版()
专栏：

    晋祠颂
    梅兰芳　遗　作祠宇古矣，生命则新，百世名胜，今归人民。悬瓮山高，下有晋水，光采发扬，根源在此。萦山带水，蔚兹风物，溯其往史，由?而复。基础天成，灿烂人功，唐叔而降，文物渐充。世运遭遇，动荡何常，艰辛保卫，群力莫忘。祠内祠外，八景以名，人民公园，扩大经营。我来太原，乘暇登临，游目骋怀，畅我胸襟。圣母有殿，庄严瑰丽；鱼沼飞梁，先民智慧。周柏唐槐，森森健在；泉名难老，涓涓万载。宋塑群象，体态轻盈，一颦一笑，似诉生平。或建筑精，或艺术好，名泉古木，皆祖国宝。赏会之余，更增心向，万千福利，成自解放。解放前后，试一权衡：昔供游览，今裨民生。晋水四河，灌田万顷，电力工业，赖此脩绠。人杰地灵，飞跃冲霄，面貌丕焕，还看今朝。我爱晋祠，不宁怀古，多识今代，欢欣鼓舞。歌以颂之，值此昌期，巍峨三晋，永固福基！
    〔编者附注：一九五八年五月，梅兰芳同志在太原演出，游览晋祠，对宋塑宫女群像非常欣赏，作《晋祠颂》〕
