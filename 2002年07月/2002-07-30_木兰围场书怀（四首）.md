### 木兰围场书怀（四首）
王玉祥
2002-07-30
第12版(大地·副刊)
专栏：

    木兰围场书怀（四首）
    王玉祥
　　一
    塞罕坝高暑自凉，密林千里莽苍苍。
　　松间郁气凝为露，草上寒光闪作霜。
　　神女袅来飞霰雪，羲轮＊驾到舞霓裳。
　　迷人更有花如海，惹得风前醉蝶狂。
　　二
    绿屏东北拱京华，视我神州作大家。
　　渐变荒原成沃土，免教朔漠卷狂沙。
　　长安街靓宜闲步，王府井清好品茶。
　　珍重人寰生态美，木兰典范最堪夸。
　　三
    四十年来战未休，一枝一叶血奔流。
　　奇寒彻骨胸存火，大旱焚心水贵油。
　　他日回眸应不愧，此生播绿复何求？
　　风摇林海声声壮，似唱忠诚孺子牛。
　　四
    林海茫茫远市嚣，于无声处涌春潮。
　　白头媪亦培基土，红领巾犹种树苗。
　　未必凌云才可羡，只须为善便堪标。
　　人生价值凭君判，亿绿皆碑纪众豪。
　　羲轮：太阳。
