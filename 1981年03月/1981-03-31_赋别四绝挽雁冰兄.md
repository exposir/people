### 赋别四绝挽雁冰兄
叶圣陶
1981-03-31
第8版()
专栏：

    赋别四绝挽雁冰兄
    叶圣陶联席涵芬楼上日，不辞而别省何之。广州武汉无书至，正是风雷迅猛时。悄然送别浦江滨，且寄扶桑小隐身。刊稿传书宁老母，两家亲若一家人。应邀初作赤都游，饯别深宵醉未休。最喜获尝先睹快，见闻录稿校从头。几回暂别重相见，今日何堪永别悲。往事如尘难悉忆，第言赋别寄哀思。
