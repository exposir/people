### 南苑机场欢迎伏罗希洛夫主席纪事五首
叶恭绰
1957-04-17
第8版()
专栏：

    南苑机场欢迎伏罗希洛夫主席纪事五首
    叶恭绰今朝盛事纪燕京，人海花潮夹道迎，六十万人歌且舞，喜从天上降明星。两雄携手共联欢，惹得全球注目看，世界和平凭协力，好将双柱障狂澜。卌里长虹贯广场，城郊是处换新妆，若将盛况轻摹拟，万顷红云拥太阳。五洲氛雾化祥和，任彼鱼龙曼衍过，愿得甲兵长净洗，敦槃谈笑挽天河。万千红紫及时栽，待扫荆棘辟草莱，联臂拓开新世纪，八方同住好楼台。
                                      4月15日
