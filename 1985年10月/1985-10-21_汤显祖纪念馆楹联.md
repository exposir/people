### 汤显祖纪念馆楹联
石凌鹤  姚公骞
1985-10-21
第8版()
专栏：

    汤显祖纪念馆楹联
    石凌鹤  姚公骞上联：
    宦海从来浪不平，为坚拒权臣市利，甘抛弃鼎甲科名。便坎坎坷坷勿自嫌，楚楚酸酸弗自怜。曾除夕释囚，拯民猎虎。点缀红泉旧本，亏得君子山前，短衣蹇卫。踵古今贤令，更留连堰武修文，劝农陌上；桑麻蔽野，彩练舒空。何尝佛道依违，尽长啸低吟，竹箫檀板，筑击弦歌，石盘铁砚，梨园传诵千秋笔。下联：
    世间只有情难诉，须揭穿礼教网罗，敢劈开纲常桎梏。盼花花草草由人恋，生生死死随人愿。乃临川谱曲，发聩振喑。标题玉茗新词，果然牡丹亭畔，高塚丰碑。看中外瑶台，争搬演锄奸义侠，寻梦梅根；蚂蚁缘槐，黄梁醉醒。好在大同伊始，凭朝飞暮卷，云霞翠轩，雨丝风片，烟波画船，华夏腾欢万众家。
