### 水龙吟（图片）
范曾
1988-02-24
第8版(副刊)
专栏：

    水龙吟
    范曾
    映霜一丈生宣，青龙抖擞何神矫。侵领白髯，耀金蓝甲，纵横排奡。王者威仪，瑞祥气象，峥嵘谲貌。算游鳞世界，沉浮亿载，却未见，沧波老。
    翘首春雷讯早，愿神州国魂重造。掀风劈浪，驱魔啖鬼，以清苍昊。屈子骚韵，希文忧乐，十翼怀抱。共长歌一曲，辰年又到，笔酣云表。
    龙年已近，数写张僧繇画龙点睛故事，以述豪情，此颇惬意者也。
     十翼抱冲斋主于北京
     一九八八年一月
      上图摄影　钱守仁
