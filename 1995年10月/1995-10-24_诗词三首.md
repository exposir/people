### 诗词三首
刘白羽
1995-10-24
第10版(副刊)
专栏：

　　诗词三首
    刘白羽
    春望
    ——调寄菩萨蛮
    昨夜风急催雨骤，乱云晓起青山秀。
    无语望中原，落花飞满天。
    浩歌明宇宙，唱到残阳瘦。
    一羽奋长程，关河千万重。
    读肖克同志诗书后
    将军白发气尤豪，病室倾谈喜此宵。
　战火初识问大著，微然一笑拂征袍。
　雪飞塞北同驱驰，风暖京华共逍遥。
　“浴血罗霄”神韵壮，且倾心血占头鳌。
    读胡绳同志诗书后
    蜀水巴山初见君，书生意气美巾纶。
　编余弄笔惊山岳，展卷深宵泣鬼神。
　国事艰危多慨叹，共斟豪兴斥沉沦。
　春秋大法书青史，险韵新敲漫寄吟。
