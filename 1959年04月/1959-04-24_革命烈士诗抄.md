### 革命烈士诗抄

1959-04-24
第8版()
专栏：

    革命烈士诗抄
    题蒋卫平遗像
    李大钊
    斯人气尚雄，江流自千古。
    碧血几春花，零泪一坏土。
    不闻叱咤声，但听呜咽水。
    夜夜空江头，似有蛟龙起。
    行年
    李少石
    行年四十原非老，荷重如君便已稀。
    难得称觴日聚首，况能举案效齐眉。
    雪山未阻征人路，霜狱宁磨战士姿？
    不负埋头双苦斗，神州遍地见红旗。
    留取丹心照汗青
    吕惠生
    忍看山河碎？愿将赤血流！
    烟尘开敌后，扰攘展民猷。
    八载坚心志，忠贞为国酬。
    且欣天破晓，竟死我何求。
    绝命诗
    续范亭
    赤膊条条任去留，丈夫于世何所求？
    窃恐民气摧残尽，愿把身躯易自由。
