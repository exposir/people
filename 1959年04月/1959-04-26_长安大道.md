### 长安大道
朱光
1959-04-26
第8版()
专栏：

    长安大道
    朱光
    长安大道贯西东，日月经天望不穷，
    红雨满城车似水，行人来往气如虹。
    长安大道起重楼，灯火辉煌照九州，
    疑是群星天上落，人间广厦有绸缪。
    长安大道见春归，路树成阴绿带围，
    松柏榆槐争拔萃，村来燕子入宫飞。
    长安大道又东风，扫净黄沙旭日红，
    处处花飞迎盛节，天安长乐与人同。
    次朱光同志长安
    大道韵董必武
    长安大道贯西东，毂击肩摩岂为穷！
    干劲益增行坦荡，万人嘘气可成虹。
    长安大道起重楼，蔽日连云压蓟州。
    入夜电灯齐吐焰，弱强光线耿相缪。
    长安大道见春归，万绿千红锦绣围。
    只有旧时宫里燕，迷离前景绕枝飞。
    长安大道又东风，压倒西风吹不红。
    跃进声中迎五一，欢呼胜利普天同。
