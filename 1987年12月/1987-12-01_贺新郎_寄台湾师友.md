### 贺新郎·寄台湾师友
舒平
1987-12-01
第8版(副刊)
专栏：

　　贺新郎·寄台湾师友
　　舒平
    阔别逾四秩。对婵娟、银辉共照，云山千叠。宝岛归秦师去疾，育我后生裙屐。澄江橘，年年华实。峡岸波平晨唤渡，任西东、帆影当如织。共携手，补天裂。
    花山风雨崇溪月。曾记否，同窗同学，南城话别。阳平原上花千树，西子莼鲈堪吃。都指望，恩仇泯灭。昨有远来探亲客，问杭城，风物何胜昔。樟桂笑，中河碧。
