### 金秋诗词选

1987-12-20
第5版(文学作品)
专栏：

    金秋诗词选
    金秋重阳佳节，又值党的十三大盛会，自然引起诗人逸兴遄飞。中华诗词学会在北京举行诗会，颂盛世，歌改革，赏良辰，抒壮怀。编者从中选了一部分作品，以飨读者。
    金秋诗会抒怀
    钟敬文
    雪后园林木叶黄，联朋来作展重阳。
    欲招天上诗仙魄，共醉风前菊酒觞。
    决策谋深操胜券，效忠才薄藉文章。
    蓦然唤起儿时梦，蚨蝶蜈蚣眼底翔。
    水龙吟
    黄墨谷
    清秋佳节连朝，赏心乐事家家院。重阳盛会，日坛台榭，黄花篱畔。久雨初晴，微风轻拂，还寒乍暖。有消息频传，茱萸插遍，仍犹是，天涯远。惆怅情牵两岸。问何时、阴霾吹散？月圆花好，金瓯无缺，亲朋相见。如画江山，神州十亿，前程烂漫。正英雄用武，中华共振，合全民愿。
    喝火令
    周笃文
    逐日骢无影，追风鹘有声。八方佳气郁神京。盛会鸿开国运，百族共欣荣。北牖消残雪，西楼倚快晴。炉峰呼友喜同登。爱煞漫山红叶似霞明，爱煞游山童叟笑语升平。
    丁卯重阳夜雪
    萧　劳
    奇观初赏重阳雪，作客京华五十年。
    白雁声中云坠地，黄花篱畔絮漫天。
    建瓴如画屋庐好，虚牖添明灯火妍。
    乘兴不教辜静夜，吟诗未就又迟眠。
    重九寄侄
    林　林
    咫尺天涯海峡东，登高远望此心同。
    绵绵别恨催人老，何日归来见乃翁？
    一　剪　梅
    金秋诗会感赋
    汪普庆
    共度重阳意兴高。诗涌如潮，眯眼观瞧，中华大地似腾蛟。江水滔滔，风动旗飘。尧天舜日壮紫霄。东岳呼号，泼墨挥毫，丹心一片化红涛。霞彩光昭，云散烟消。
    咏　改　革
    潘敬超
    改革之年事不同，人民十亿尽峥嵘。
    琴声悦耳歌声细，诗味随心酒味浓。
    城市繁华衣食美，农村兴旺米棉丰。
    人人皆道尧天好，胜过尧天是党风。
    李白逝世一二二五年祭
    周一萍
    千里江天阔，吟声荡碧霄。
    众心怀太白，诗海卷狂涛。
    江　城　子
    林　岫
    菊花粲玉助清狂。步荷塘，桂枝香。晚秋潇洒，和雪看琳琅。温李可堪驱使否？茶当酒，醉何妨。西园今喜有新篁。漫寻芳，谱宫商。横笛梦中，吹裂在诗乡。恰值鸿图开国运，从雁阵，待高翔。
