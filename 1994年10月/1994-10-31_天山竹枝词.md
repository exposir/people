### 天山竹枝词
杨金亭
1994-10-31
第8版(副刊)
专栏：

　　天山竹枝词
    杨金亭
    一西行遇雪
    西行万里上琼瑶，云出冰峰涌素涛。
    天女多情怜客冷，散花铺絮暖重霄。
    二　望天山
    周天寒彻望天山，雪裹冰封不计年。
    神剑终将凉热截，平分春色遍人间。
    三　天池
    万笏雪峰拜玉颜，绿杨倒影绿弯寰。
    仙娥妆罢飘然去，抛镜成湖半璧悬。
    四　过古战场
    羌管胡笳入梦遥，疆场回首战歌高。
    楼台不见轮台月，血沃黄沙涌碧涛。
    五　夜宿博乐
    雪山一夜洗尘襟，梦逐漠风化彩云。
    西出阳关春色暖，绿洲处处有乡音。
    六　葡萄沟
    葱茏碧叶玉珠鲜，凉气顿消火焰山。
    小坐葡荫听水韵，不知世外有桃源。
    七　霍尔果斯
    丝绸古道沐春风，西塞雄关次第通。
    商贾如潮城挤小，车如流水载繁荣。
    八　遍地歌舞
    牛羊汗漫雪山云，谁拓西疆日月新？
    琴乱于阗歌舞醉，“亚科西”唱王将军！
