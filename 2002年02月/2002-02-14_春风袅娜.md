### 春风袅娜
林岫
2002-02-14
第4版(大地·副刊)
专栏：大地

　　春风袅娜
    林  岫
    又东风劲鼓，春满神州。增气象、骋骅骝。喜今宵、九野三江同醉。堆盘簇锦，霞溢香浮。肆列丰盈，城乡放眼，旖旎千般不胜收。衢达东西复南北，飞桥虹驾万重楼。申奥连翩入世，十强出线，试身手，蜚誉全球。锤镰举，擘划周。兴邦有道，浩气长留。国步骐骧，腾飞指顾；与时俱进，人杰风流。午窗日煦，看炎黄骥子，先鞭更著，力展鸿猷。
