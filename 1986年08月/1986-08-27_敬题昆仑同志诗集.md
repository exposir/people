### 敬题昆仑同志诗集
赵朴初
1986-08-27
第8版()
专栏：

    敬题昆仑同志诗集
    赵朴初
    昆仑余事作诗人，文采风流绝可亲。
    莫向句中求窈窕，好从象外见雄浑。
    开函先读狱中诗，无怨无尤叹骨奇。
    石破天惊时入梦，山高水远志堪师。
    不向高墙诉断肠，未来世界信辉煌。
    坐穿牢底君何恨？自有心光照十方。
    尔耕江上畦畦雨，我念盘中粒粒餐。
    别女一诗其绝唱，至情至理寸心丹。
    逝者如斯恨不禁，感君为我细论文。
    卅年留得知音泪，洒向遗篇荐素心。
      一九八六年八月二十三日
