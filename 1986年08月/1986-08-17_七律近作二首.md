### 七律近作二首
姚雪垠
1986-08-17
第8版()
专栏：

　　七律近作二首
　　姚雪垠
    灯下咏怀
    为湖北“三老”（姚雪垠、徐迟、碧野）创作活动纪念会作。江城盛会尊三老，检点平生怀愧心。欲探骊珠劳素愿，仰瞻星斗费沉吟。灯前白发思犹壮，笔下青春梦转深。万里风波付稗史，百年苦乐满胸襟。
　　一九八六年五月七日
    凌晨于东湖翠柳村
　　经自然保护区
　　上九宫山仰望九宫多意兴，盘山百转上翠微。千峰远近分浓淡，万壑纵横有去回。幽谷索桥避日月，悬崖飞瀑挟风雷。文章也应同奇境，脱却平庸见妙哉。
　　一九八六年六月十二日凌晨于通山
