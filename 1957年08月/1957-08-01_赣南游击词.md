### 赣南游击词
陈毅
1957-08-01
第8版()
专栏：

    赣南游击词
    陈毅
    （此词作于1936年夏）天将晓，队员醒来早。露侵衣被夏犹寒，
  树间唧唧啼知了。满身沾野草。天将午，饥肠响如鼓。粮食封锁已三月，
  囊中存米清可数。野菜和水煮。日落西，集会议兵机。交通晨出无消息，
  屈指归来已误期。立即就迁居。夜难行，淫雨苦兼旬。野营已自无篷帐，
  大树遮身待天明。几番梦不成。天放晴，对月设野营。轻风徐来催睡意，
  万松森森若云屯。梦中念敌情。莫玩笑，耳语请放低。林外难免无敌探，
  前面咳嗽泄事机。纠偏要心虚。叹缺粮，三月肉不尝。夏吃杨梅冬剥笋，
  猎取野猪遍山忙。捉蛇二更长。满山抄，草木变枯焦。敌人屠杀空前古，
  人民反抗气更高。再请把兵交。讲战术，稳坐钓鱼台。敌人找我偏不打，
  他不防备我偏来。乖乖听安排。靠人民，支援永不忘。他是重生亲父母，
  我是斗争好儿郎。革命强中强。勤学习，落伍实堪悲。此日准备好身手，
  他年战场获锦归。前进心不灰。莫怨嗟，稳脚度岁华。强寇北国问周鼎，
  大军西去渡金沙。抗日要开花。
