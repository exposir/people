### 旧作二首
林默涵
1980-11-21
第8版()
专栏：

    旧作二首
    林默涵
    夜读史
    一九七六年清明节后春宵漠漠一灯残，展卷浑忘破晓寒。百代绮罗余寂寞，万重金粉尽阑珊。诗怀有忿和忧写，青史无情带笑看。喜听荒鸡鸣大野，攀天硕鼠泣危杆。题小照一九七六年秋初在赣江边与牛合影炎凉历尽复何求，默坐烟郊对老牛。风雪十年罹浩劫，江流九派洗沉忧。岂无黄土埋忠骨？自有青山伴白头。远望隔江垂暮色，夕阳红破一天秋。
