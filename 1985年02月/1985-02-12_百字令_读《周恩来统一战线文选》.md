### 百字令——读《周恩来统一战线文选》
赵朴初
1985-02-12
第8版()
专栏：

    百字令
    ——读《周恩来统一战线文选》
    赵朴初
    立功立德，望云峰千仞，沧波万里。回首九年前往事，犹自激人心底。泪雨川流，琼花浪涌，举国哀歌里。古之遗爱，几人堪与俦比？
    今朝手抚斯文，言犹在耳，隐隐雷音启。最忆广州一席话，唤醒春风桃李。改造寻根，学研到老，剖析先由己。照人肝胆，千秋万代兴起。
  一九八五年一月
