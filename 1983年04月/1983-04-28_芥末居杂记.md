### 芥末居杂记
黄永玉　文并
1983-04-28
第8版()
专栏：

    芥末居杂记
    黄永玉　文并画
      点铁成金
    县知事得一老贼，审问至详，捶拷所得记录高达五寸。忽捕快来报大误，老贼实当今太师岳丈。知事拍案曰：妙哉！所录正好为老太爷作传。
      器　误
    楼底失火，人奔告于聋者，聋急以助听器接之，懵懵无助，仓惶间拔出耳塞，始微有所闻，哑然笑曰：无电池之助听器，惨过耳聋。
      乘火者
    剧场失火，观众争相奔赴太平门，践踏挣扎，水泼不漏。一人从容踩群众头肩而过之，曰：人无争挤慌乱，吾何来如此高度？
    降　级
    小子饭于黄老家，称黄公。越年与黄老宴共一桌，称黄兄。三年后于车中见黄步行于道，遥呼老黄。十年后迎面遇于衙，若不见。
      助人为乐
    一八十老妪憩于泰山脚下。二登山少年见而怜之，遂胁之上至绝顶，览山川胜景，复扶之下山至原驻脚处。一中年汉子喜曰：昨日刚陪母亲上山看过，为何今日又上山去？害儿苦找！
    老妪曰：无它！我成全此二少年助人机会耳！
      小　鞋
    徒观窗外云：将雨。师斥之曰：胡说！观象台报今日无雨。顷间雨下。师恍然道：几忘矣！速去十里桥买米！
