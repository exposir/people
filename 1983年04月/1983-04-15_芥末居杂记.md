### 芥末居杂记
黄永玉
1983-04-15
第8版()
专栏：

    芥末居杂记
    黄永玉　文并画
      河豚吹气
    河豚浮于海面，肚皮朝天，呼救无门。鲳鱼见之曰：老弟何来如此模样？河豚曰：学术所误。鲳鱼诧曰：学术何毒若是？河豚哭曰：弟论述家世时可能自吹过足。上苍佑我，勿令海鸥啄穿肚皮。
      猴子兵
    蝇扰于人，午睡不得安，乃驯猴扑之。三日内，室内器皿陈设无一完者。
    女理发
    一女子理发，始坐即曰：理华灯装。发师唯唯。理至半，女子曰：改半夜装。发师唯唯。理将毕，女子曰：改黎明装。发师曰：发已无几，再改，恐天大亮矣！
      汉医
    一胃病患者求诊，医师撑拐至，病胃者问：师患何症？曰：关节炎。病胃者跃起曰，余有祖方，可立愈。遂偕返。
    不日，医者愈，病胃者至今未好。
      拾宝
    一醉汉跌入道旁泥坑，醒后拾得宝石项链一串。数日后，千百醉汉遍城中沟壑。
