### 水调歌头  访三苏祠
蔡若虹
1983-04-21
第8版()
专栏：

    水调歌头
    访三苏祠
        蔡若虹
        一
    古阁焕新彩，浓荫画残春；燕子无心陪我，闲步踏黄昏。壁上铭文照影，碑上刀痕留印，历历数艰辛。毁誉一身缚，坎坷在龙门。
    纸上风，笔下雨，口边云；风云溢乎文苑，风雨洗心神。千百年前旧故，昨日今朝又遇，规律已生根。且看池旁柳，垂首似招魂。
        二
    文采三苏好，碑碣一家春；词坛独帜高竖，异彩出尘昏。断了教坊吹弄，破了绮罗酣梦，功绩在苏辛。谪客走边外，乐府唱蓬门。
    眉山雨，黄州月，海南云；投入幽人怀抱，随物赋形神。纵欲乘风归去，岂在琼楼玉宇，萍迹本无根。海角天涯远，到处有诗魂。
