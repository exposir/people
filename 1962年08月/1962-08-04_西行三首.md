### 西行三首
陈毅
1962-08-04
第3版()
专栏：

    西行三首
    陈毅
    在日内瓦中国领事馆夜坐
    直飞二万里，瑞士获幽居。
    枕水卧龙河，对山法兰西。
    古松列侍卫，丛菊上堦梯。
    凉月多情甚，照人忘驰驱。
        （一九六二年七月十七日飞抵日内瓦夜间作）
    日内瓦十四国会议协议签字后题词
    协议十四国，老挝问题耗岁月。停停打打浑不断，浴血。喜见三派大团结。
    莫道无周折，和平仅翻第一页。貂裘不用狗尾续，堪说。美军应从远东撤。
                          （一九六二年七月二十三日）
    日内瓦会议结束后，驱车游洛桑，题词呈同游诸同志
    湖光晴最好，轻鸥款款飞。白峰真如玉山堆，看她素装淡雅让人窥。
    此游咸满意，算得平生魁。登高比赛前后追，道我腰脚顽健不可摧。
                          （一九六二年七月二十四日）
