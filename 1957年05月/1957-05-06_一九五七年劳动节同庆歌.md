### 一九五七年劳动节同庆歌
叶恭绰
1957-05-06
第4版()
专栏：

    一九五七年劳动节同庆歌
    叶恭绰如潮旌旆尽飞扬，拥入天门大广场，人队分明标五一，要凭劳动作金汤。中苏元首两相欢，争怪全球另眼看，代表双方人八亿，今朝先庆大团圆。一片晴空漾鸽铃，冲天万翼兆和平，歌声响彻云霄里，同答如雷万岁声。狮龙跃舞竞骁腾，队队分曹奏尔能，狮醒龙飞都有意，岂同元夜哄春灯。队队团成五色云，几多装点尽推陈，满街耆老偕青少，科学同时大进军。由来建国赖工农，勤俭开基更不同，几许模型兼统计，要凭人力代天功。国家统一多民族，同气连枝各自芳，比似众星齐拱北，天街万道出光芒。炮火何如焰火佳，好教伏老笑颜开，祥光照彻宵如昼，万目齐趋检阅台。曾闻耀德不观兵，军备何须侈武成，得道自然多得助，只今民意早如城。庆祝同时即整风，春温秋肃本同功，可知惕励忧勤意，即寓衢歌巷舞中。
