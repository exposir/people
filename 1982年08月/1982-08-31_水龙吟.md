### 水龙吟
蔡若虹
1982-08-31
第8版()
专栏：

    水龙吟（参观霍去病墓石）
    蔡若虹
    一
    骠骑胯下轻骑，精灵化作千钧石。
    凯旋战马，征鞍甫卸，不安于枥。
    伏虎眈眈，卧牛喘喘，气吞朝夕。
    这拟人形态，引人思绪：唯忠勇，能无敌。
    遥想将军往日，问年华，早花时刻。
    几声鼙鼓，旌旗人面，一般颜色。
    黍麦亲朋，箪壶父老，梦中常客。
    好军风，人与山河同在，立英雄国！
    二
    摩挲千古犹新，峥嵘哪是寻常物。
    将军气魄，健儿神采，艺人心血。
    百里旌旗，万家锣鼓，一堂碑碣。
    借刀锤斧凿，融和汇合，留形象，传衣钵。
    长发儿郎轻薄，惯低头，自卑贫绌。
    不观经史，不求根本，不知荣辱。
    淡漠忘怀，精神财富，祖先风骨。
    任颟顸，怎见高原处处，有黄金窟！	    （一九八二年三月下旬在西安旅次）
