### 读《朝宗严与九义士》志感
张玉兴
1993-05-21
第8版(副刊)
专栏：

　　读《朝宗严与九义士》志感
    张玉兴
    九义士赞
    有九义士，大明遗民。守志东国，义不帝秦。爰居爰处，皇朝人村。不改衣冠，永留乡音。和睦友善，相敬如宾。赤诚爱国，自重人尊。持坚守白，不缁不磷。三百余载，一脉相承。凛凛志节，耿耿丹心。浩然正气，万古长存。
    朝宗严赞
    朝宗之严，朝宗之滨。蕴含至理，永昭世人。秉礼之邦，念记壬辰。无私大明，倾国援邻。同仇敌忾，情同齿唇。除凶逐恶，正义得伸。不忘人德，不以自矜。斯诚至善，百代为珍。历史情谊，真堪弟昆。
    中华礼赞
    中华文化，博大精深。辉煌灿烂，光被四邻。代代如缕，志士仁人。礼义廉耻，报国忠贞。威武不屈，富贵不淫。久约不移，寸草之心。情系神州，如若拱辰。继往开来，勉我后人。
    书赠
    　朝宗严保存会
    　九义士子孙亲睦会冯荣燮先生教正
    　注：“九义士”，为明末抗清者中客迁汉城之九人。冯荣燮先生为义士之后裔。
