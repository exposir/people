### 诗二首
胡国瑞
1982-03-21
第5版()
专栏：

    诗二首
    胡国瑞
    游绍兴东湖
    我家江汉滨，屈子行吟处，东湖渺千顷，屡泛亦成趣。朅来古越东，亦临东湖墅，铁壁摩苍穹，沉潭蛟龙据。棹艇入曲深，四顾无出路，仰首窥天光，如堕深井惧。豁然出清旷，一水博带附，水石大盆景，巨手巧安措。造物任小大，容态无穷数，回首叹清奇，游踪何曾遇！
    游兰亭
    曲水流觞胜韵垂，依稀风景想当时，右军书圣足千祀，一代人宗世应知。
