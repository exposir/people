### 武夷即事
刘白羽
1985-12-23
第8版()
专栏：

    武夷即事
    刘白羽
    初入武夷
    大王山上送雄风，一片苍茫落晚红。
    午夜嫩寒寻梦处，飞来九曲玉玲珑。
    登天游峰
    鬼斧神工亦壮哉，天公造化费疑猜。
    劈出立剑天一线，湿透丛竹雾乍开。
    万转悬崖凝碧血，几流飞雪染苍苔，
    武夷收尽人间美，愿乘长风我再来。
    泛舟九曲溪
    染出碧玉清溪水，一曲奔腾一曲平，
    赤壁横波吹倒影，一筏飞唱两三声。
    暮抵星村
    万山如发指，一水是心灵。
    流急凝翡翠，竹簌弄阴晴。
    何缘听暮鼓，堪喜晚风轻。
    天上人间事，悠悠九曲情。
    九曲源头望黄岗山
    入武夷山原始森林，穹九曲之源，一泓清碧，野趣天生，遥望黄岗山，山为红军鏖战之地，天光云影，不禁肃然
    乱石云卷溪飞雪，古木森然染碧空，
    断涧危岩千转处，幽幽许我拜山灵。
    鹰嘴岩别武夷
    三十六峰峰峰美，我爱鹰岩神魄奇，
    敛翼仰天一啸处，欲凌东海送潮汐。
