### 金缕曲  友人全家在美寄词促归
钱昌照
1957-02-08
第8版()
专栏：

    金缕曲
    友人全家在美寄词促归
      钱昌照
    何日重相聚？甚心情消沉壮志，异邦久住。八载悠悠海外梦，行见盛年孤负。应怜惜膝前儿女，少小不知乡国事，况之无未识先胡语。教与养，真堪虑！亲朋为尔添愁绪，制新词心长语重，殷勤寄与。但得回头便是岸，浪阔水深毋惧。正祖国花开处处，锦绣山河春万象，待归来与尔同歌舞。莫再把，归期误！
