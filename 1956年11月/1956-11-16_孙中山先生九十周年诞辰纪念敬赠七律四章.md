### 孙中山先生九十周年诞辰纪念敬赠七律四章
王葆真
1956-11-16
第4版()
专栏：

    孙中山先生九十周年诞辰纪念敬赠七律四章
    王葆真
    一
    香山榕荫翠亨村，诞降英贤百世尊。革命先声开震旦，临危奇计释伦敦。曾翻万卷研真理，始选三民与众论。天下为公遗墨在，应将政策更重温。
    二
    国仇民贼恨难平，南海风云几震惊。群岛侨胞钦大义，扶桑学士仰英声。民权民族空前史，先觉先知启后生。田地均为耕者有，朋侪鼓舞结同盟。
    三
    铁血黄花遍地开，中华兴起革军来。共和五族皆平等，约法三章防独裁。天日光明人尽仰，国民离乱世堪哀。妖氛扫净英风在，应向碧云饮几杯。
    四
    翻新政策助农工，四十年间为大同。师法苏俄垂训语，欢迎共产告成功。流光月霁千秋白，革命旗飘万岁红。曾嘱和平救中国，遗言重唤海云东。
