### 纪念孙中山先生
郭沫若
1956-11-02
第4版()
专栏：

    纪念孙中山先生
    郭沫若
    其一高野声名传禹绩，?少年憧憬系斯人。先知先觉开先路，改玉改行庆改秦。资本喜闻将节制，地权切望待平均。谁期三策遭颠复，蠢彼嚣顽误国民。
    其二和平奋斗救中国，沉痛呼声不忍闻。提防敌人来软化，宁教赤县受瓜分？百言遗嘱沉苍海，一片降旗赴寇军。社稷险教深屋复，鸡笼犹自锁妖氛。?
    其三天高风净雁声还，远望台澎托羽翰。条约不平摧锁链，典型犹在沥胸肝。何为甘作花旗虏？好自归来大节完，此日西山秋正好，碧云深护水晶棺。?
    其四珍重三民精义在，五星赤帜遍中华。
  有田耕者家家足，
  无产劳工处处嘉。
  合辙自然符马列，
  论功当得轶华拿。
  重将礼运临风读，?
  遥拜金陵献一花。
    ?中山先生早年寄寓日本时，曾托名“高野”。
    ?台湾旧有鸡笼山之名。
    ?中山先生逝世后所备水晶棺，由苏联运来，未及用。今陈列西山碧云寺中山纪念堂内。
    ?中山先生尝手书礼运篇“大道之行天下为公”一段，乃对未来大同世界之憧憬。
