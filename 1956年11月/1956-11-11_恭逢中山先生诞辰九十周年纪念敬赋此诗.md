### 恭逢中山先生诞辰九十周年纪念敬赋此诗
谢无量
1956-11-11
第3版()
专栏：

    恭逢中山先生诞辰九十周年纪念敬赋此诗
    谢无量
    普天争献寿，卅载惜人亡。
    继善惟新国，同声起异方。
    三民垂著作，四句耀盟章。
    问礼从先进，匡时法后王。
                  （以俄为师）
    虚衷收壤滴，高步局瀛疆。
    革命诚吾志，于今道已光。
    苍生齐鼓舞，群帝日仓皇。
    大义元无敌，鸿名自此扬。
    羶行曾攘臂，粤峤忆升堂。
    奉使关山黑，回车塞草黄。
    弥留仍受命，感激竟佯狂。
    执法西山晚，韬精北海藏。
    微躯沾疾病，薄力愧承当。
    世纶终思禹，孤怀昔就汤。
    为邦赖贤哲，盛业正开张。
    空惭旧宾客，重到一凄凉。
