### 旅日诗抄
蔡若虹
1984-08-13
第8版()
专栏：

    旅日诗抄
    蔡若虹
    赠井上靖先生跨海相逢似故知，文章心契已多时；灵犀一点相通处，压倒雄兵百万师！
    赠宫川寅雄先生浮海叩东阍，天涯乃近村；壮年曾晤面，白首又逢君。六月黄梅雨，三春出岫云；绵绵无尽意，难比友情亲！
    赠东山魁夷先生东方巨匠画新描，梦里云山拥怒涛；形似怎如神似好，情真还比艺真高。清风杖履招提寺，亮月笙箫廿四桥；两地因缘浑不断，丹青一线贯千朝。
    赠河北伦明先生相逢莫怪我来迟，半日倾谈百日思；问得归期人不语，青山蒙面雨丝丝！
    赠白土吾夫先生彷佛有缘池畔柳，似曾相识路边花；多劳友谊铺新径，漫步天涯认故家！
    谒周总理纪念碑我说岚山友谊山，绿荫萦绕梦魂间；多情更有如磐石，博得千秋万代看！
    谒聂耳墓墓地初回首，艰危四十年；镰仓梅雨过，隔海看晴天！
    谒鉴真和尚墓孽海无边信有边，坚贞击破浪滔天；观音挥动千只手，混沌乾坤亦灿然。
    箱根抒怀敢说他乡似故乡，苍松无恙水流忙；青山邂逅来今雨，热海遨游忆旧航。实践方知天地阔，倾谈深感友情长；倥偬未计归程早，留得心花万古香！
          （一九八四年七月在东京）
