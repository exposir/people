### 香江即事诗
曾敏之
1985-09-23
第8版()
专栏：

    香江即事诗
    曾敏之
    一海天辽阔展雄图，两制能教万象苏。寄语阳明山上客，江南归去有芬觚。
    二休将折戟话前朝，虎塞硝烟逐逝涛。洗尽恩仇归汉纪，华堂协议笑声高。
    三日薄崦嵫见帝痕，有人惆怅怨黄昏。雾都才俊多明智，赢得中英旷代春。
    四荜路披荆众志坚，百年儿见海成田。问谁摘斗摩霄外？中有炎黄后裔贤。
    五卜居何事自痴迷，烟水苍茫惹梦思。试陟宋王台上望，公民三等费猜疑。
    六长袖何妨任卷舒，殷勤北望识盈虚＊。好将爱国怀乡意，谱入无声耀史书。
    七机事机心持两端，太平山上漫凭栏。调文饰句终无用，莽莽神州国步欢。
    八鹏飞矫翼有专才，治港蓝图民气开，物聚时珍舟舶众，何须深浅向蓬莱！
    ＊：前任香港总督麦理浩曾勉香港工商界人士要“向北望”，意指今后应面向大陆即可保持发展与繁荣。
