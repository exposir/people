### 海南纪行
郭沫若
1961-04-01
第8版()
专栏：

    海南纪行	郭沫若
        颂海南岛
    欣逢研究调查年，北极飞临南海边。
    兔尾岭前乘快艇，鹿回头上射飞鸢。
    盐田日晒成银岭，椰实人蹬落碧天。
    自古琼瑶称此岛，珠崖毕竟占春先。
          鹿回头乃地名，在崖县最南端。
        赠崖县歌舞团
    年岁平均十八春，半宵歌舞送行人。
    汉黎和睦无畦域，弦管调谐似仲昆。
    一德一心期报国，多材多艺望超群。
    四人合奏琴三具，协作当前见写真。
        咏五指山
    果然巨掌直摩天，应是女娲一臂传。
    洲数亚非欧美澳，年经亿兆京垓千。
    搴旗挥动红霞舞，掷弹凭教白日旋。
    开辟乾坤原赖手，故将五指表真筌。
        咏油棕
    一亩能膏万口肠，油棕毕竟是油王。
    花生九倍差堪拟，椰子千枚难较量。
    国享太牢人啸傲，春留大地凤翱翔。
    人民公社宏图远，百木峥嵘百果昌。
        鹿回头
    别离方两日，始解鹿回头。
    酸豆参天密，椰林映日稠。
    地邻小东海，庄有大方楼。
    陇畔相思子，迎风待客收。
    酸豆树成大乔木，豆荚肉熟，色如骆驼绒，其味酸甜，有类果酱。
      游天涯海角
    天涯海角在榆林，海畔危石磊磊。其中之一题“天涯”二字，又其一题“海角”二字，相传为苏东坡所书。稍隔处有高大危石，上题“南天一柱”，乃清末人所书。往游览时，曾助渔民拉网。
    海角尚非尖，天涯更有天。
    波青湾面阔，沙白磊头园。
    劳力同群众，雄心藐大千。
    南天一柱立，相与共盘旋。
        过通什
        通什，今为保亭县治，多黎族。纪所见。
    花门剺面传闻有，今到保亭始见之。
    黎族衣缁成习尚，妇容黥墨足惊奇。
    虽云古道存民俗，想是奴徽剩孑遗。
    幸喜小姑逢解放，素颜不复类当时。
        访海瑞墓
    昨日我上海公祠，楷书行书感卓越。
    今日我来海公墓，石人石兽惊古拙。
    三百余年岁月深，墓犹完整碑无缺。
    生前身受人折磨，死后墓为人护摄。
    借问春风此胡然？春风习习吹油粟。
    借问春阳此胡然？春阳皎皎明双阙。
    我知公道在人心，不违民者民所悦。
    史存直言敢谏疏，传有平产均田说。
    刚亦不吐柔不茹，布衣粗食敦骾骨。
    无怪琼州锡名琼，诞生斯人在明末。
    稍前尚有丘仲深，相传博学多著述。
    大学衍义补西山，五指山诗上我舌。
    我闻丘墓在近邻，为往寻之劳跋涉。
    墓园虽存墓已荒，丘海相形丘见绌。
    海瑞墓在海口市南十余里班阎村。其近邻约四里许，有丘浚墓。丘著《大学衍义补》160卷，乃补续真西山之旧业。
      访那大（二首）
    一先秦古籍传儋耳，现代宏图奠永基。
    一统四包三结合，多方并举五门齐。
    远偕九省同趋步，近与全区互询咨。
    宝岛开花还结实，沙河库上树红旗。
    二东坡居士曾居此，朝夕常思返蜀山。
    深幸我来千载后，惊看质变数年间。
    富源浩荡森林海，香韵芬芳极乐园。
    三面红旗辉耀处，天涯无处不奇观。
        那大，今儋县县治。儋耳之名已见《吕氏春秋·任数篇》，但该书南北方位错误。“北怀儋耳”应是“南怀儋耳”。
        苏东坡曾谪居儋县四年，至今犹有东坡话流传。
