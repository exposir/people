### 林伯渠同志诗选

1978-12-30
第3版()
专栏：

    林伯渠同志诗选初抵吴起镇
          〔一九三五年十月〕一年胜利达吴起，陕北风光慰所思。大好河山耐实践，不倦鞍马证心期。坚持遵义无穷力，鼓励同仁绝妙诗。迈步前进爱日永，阳关坦荡已无歧。答横槊将军
          〔一九四四年四月三日〕将军百战挽时艰，东海归来鬓未斑。浩瀚襟怀扬子水，光辉旗帜井冈山。阵前壁垒严民主，马上刀环却敌顽。战后余情尤健爽，佳篇赐我一开颜。注：横槊将军即陈毅同志又至重庆喜晤董老及留渝诸友
          〔一九四四年五月二十五日〕睽隔渝京四岁久，再来仍是雾沉沉。层楼依旧红岩老，砌草恰如灌木深。留得须眉皆健在，漫将金粉结同心。呢喃燕子报春晓，故事重编壁垒新。六十自寿一九四五年〔乙酉花朝〕我惭祖逖着先鞭，视息人间六十年。不惯装腔作样子，相从奋斗赞时贤。握筹愧乏治平策，励志惟存马列篇。战胜层冰与烈日，春风送暖入乌延。和朱总司令南泥湾诗〔一九四二年七月〕盛夏草木长，景物丽北山。抗战复建国，万汇已欣然。元戎抒伟略，精兵与经建。着手兴农业，开垦南泥湾。去年辟草莱，今得万顷田。禾黍盈绿野，瓜蔬满畦阡。尔牧牛羊茁，亦有新市廛。秋丰欣在望，人歌大有年。陈兵食已足，民负可轻担。以此抗长期，胜利勿用占。此计良不恶，经营有至理。如何集劳力，赖三五九旅。还有炮兵团，工作都可喜。桓桓虎贲士，中华好男子。来自燕晋湘，御寇河之湄。分工应号召，自给从此始。或尽力南亩，或设厂纺织。列队歼虎豹，打浆端新纸。生产部门多，收获应不赀。及时重学习，连营结兰芷。原有倡导人，检查不容己。遂以约五老，驱车得得去。而我滞薄书，未得与之俱。今读纪游什，令人神为移。胜地重边塞，胜游徒仰止。努力崇明德，他日倘遇之。年来〔一九六○年一月〕年来大气颇惺松，寒热对流舞太空。欲锁蛟龙不反掌，只看鸿鹄想弯弓。熏莸同器势难合，寰宇映辉总是红。寻委究源到尽处，梦回午枕一笑松。
