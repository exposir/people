### 诗词二首
张伯驹
1982-02-28
第5版()
专栏：

    诗词二首
    张伯驹
    鹧鸪天
    余八五诞辰病居医院因而感赋，振庭老弟来院视疾，因倩代书。以将干支计知寅，回头应自省吾身。莫忘出处人民义，可背生教父母恩。儒释道，任天真，聪明正直即为神，长希住此升平世，物我同春共万旬。
    病居医院  怀大千兄
    张大千兄令孙晓鹰赴美来院视余疾并拍照因赋诗别后瞬过四十年，沧波急注换桑田。画图常看江山好，风物空见几月圆。一病方知思万事，余情未可了前缘。还期早醒阋墙梦，莫负人生大自然。
