### 张执一同志挽诗
赵朴初
1983-06-30
第8版()
专栏：

    张执一同志挽诗
    赵朴初
    于役黄歇浦，风雨连朝夕。
    噩耗空中来，大舟竟沉溺。
    三年忧不解，斯人有斯疾。
    群朋相向哭，往事话历历。
    惟君正且直，乱流岿然立。
    革命至老死，意志未少易。
    铁肩担道义，赤胆当荆棘。
    身处危难中，犹急人之急。
    遗言何坦荡，灰飞不留迹。
    未免三宿情，宁止万人泣。
    大江流哀音，青山标战绩。
    自有不朽存，不待史官笔。
    一九八三年五月十五日
