### 水龙吟
叶圣陶
1964-06-13
第6版()
专栏：

    水龙吟	叶圣陶
    连夕观京剧现代戏观摩演出，喜赋二阕。幕开听视全新，曲情弦调犹京戏。佳人才子，帝王将相，宁宜今世？革命精神，推陈标格，两相联系。教合场观众，心倾意会，宛身在当时事。喜见江南塞北，竞新声芳菲多丽。白头名手，青年英俊，各呈才艺。非自深明为谁服务，哪能臻此？笑悠悠之口，妄思撼树，直蚍蜉耳。连宵悦目娱心，往时顾曲何曾有。非徒观赏，甚资砥砺，坚强争斗。店倚阳澄，望穿芦荡，面临群丑。看庆娘机智，伤员英勇，敌人倒，如摧朽（一）。三代凛然不屈，举红灯承前遗后。死生为别，牢中慷慨，事终完就（二）。威虎山头，孤身独往，军民遥凑。待百鸡筵启，衔枚齐上，灭强梁寇（三）。
    （一）《芦荡火种》
    （二）《革命自有后来人》
    （三）《智取威虎山》
