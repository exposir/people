### 挽沈衡山先生
郭沫若
1963-06-13
第6版()
专栏：

    挽沈衡山先生
    郭沫若
        一、和陈叔老韵历史觥觥转铁轮，儿童遍地系红巾。马列宏规欣发展，唐虞盛世识原因。雄心救国双瞑目，斗志终身倍有神。我信先生长不朽，八千岁后尚为春。
      二、和董老韵硕德耆年世不多，一生高唱进行歌。大山三座烟尘散，上寿九旬气象和。爱诗传神堪景仰，临池有味耐观摩。责增后觉追先觉，公尔忘私矢靡佗。
