### 奉题孙中山先生故里  翠亨春雨图
马叙伦
1956-10-29
第7版()
专栏：

    奉题孙中山先生故里
    翠亨春雨图
    马叙伦
    纵非乔木亦生申　是信真人自有真
    一自神龙行雨去　尚留青黛染山皴
    杨柳轻风杏雨天　遗弓空挂碧云巅
    曾闻末命真惭愧　不挽狂澜踆海边
    右奉题孙中山先生故里翠亨春雨图两首，已忘年月，大约是十余年前所作，故有末句。今年先生九十岁，余苦脑疾，不能运思，遂书此以当怀感。
              公元一千九百五十六年九月
