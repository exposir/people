### 咏海南诗四首
郭沫若
1962-02-22
第6版()
专栏：

    咏海南诗四首
    郭沫若
    南海劳军琼崖门户耸群椰，遥控南洲岛上沙。玉宇钿波风万里，金睛火眼望无涯。英雄气魄云为被，志士情怀海作家。天际雷池谁敢越？酌将南斗寿京华。
    咏椰子树独立无枝挺碧空，一头凤尾啸熏风。成林竟作撑天柱，坠实浑疑掷弹筒。首转丘山梁栋重，膏流江海肺肠充。兽中何物差堪拟，产卵成环忆恐龙。
    咏黎族姑娘雕题剺面传闻有，今到海南始见之。黎族衣缁成习尚，妇容黥墨足惊奇。虽云古道存民俗，想见奴徽剩孑遗。幸喜小姑逢解放，玉颜含笑报春晖。
    看渔民出海珊瑚满岸布云霞，紫贝车渠任意拿。到此赞皇曾望阙，＊笑他坡老苦思家。童心喜入金银岛，鹞眼惊看宝石花。欲伴渔民浮海去，欢迎春节出天涯。
    ＊唐李德裕真定赞皇人以宣宗大中二年（848）谪贬为崖州司户。翌年病没于此。曾筑颜曰“望阙”，以示其京国之思，遗迹在崖城西南八里许。
