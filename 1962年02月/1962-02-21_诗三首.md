### 诗三首
吕振羽
1962-02-21
第6版()
专栏：

    诗三首
    吕振羽
    武汉长江大桥长桥横亘腾波起，万橹千帆东复西。列车驰骋龙蛇舞，卡轿翱翔虎象嘶。松沈平原连港澳，藏新高岭突云霓。还喜东湖风景好，摩天新厦绕平堤。
    三门峡水库黄河浩荡来葱岭，万里奔流入大洋。文物光华人俊秀，山川壮丽旗辉煌。淼淼黄灾纪虞夏，茫茫禹甸几沧桑！河清今日红旗展，六亿神州尽睿良。修堤大军气纵横，开海排山天柱擎。万顷碧波摇日月，无穷电火曜沧瀛。古老黄河更新妆，千寻堤坝砺金汤。三门险道沉湖底，一叶秦川到大梁。＊淼[miǎo]
    郑州殷隞都遗址废址残垣殷故都，繁华一代见宏图。依依城阙遗踪在，历历坊场虚构无？重器无殊铜耒耜，贻规谁看断头奴！我来访古证闻见，龟骨图书岂瑞符！*耒耜［lěi-sì］
