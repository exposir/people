### 天气
叶圣陶
1961-06-06
第8版()
专栏：

    天气
    叶圣陶
    “今天天气哈哈哈”，
    无语强语资笑哗，
    旧日虚文良可哂，
    习焉弗察似无他。
    年来时闻谈天气，
    用心颇与旧日异，
    发之由衷形于面，
    喜则轩眉戚凝睇。
    或谓雨足正应需，
    或谓墒歉盼雪腴，
    或谓催熟炎阳好，
    或谓扬花风堪虞。
    言者未必事农业，
    非农与农同关切，
    农为基础入人深，
    即此端倪堪欣悦。
    复忆张市听雨眠，
    晓看群山浴后鲜。
    地委书记与客言，
    夜来雨情指掌间，
    某县某区量若干，
    顷已通话遍询焉。
    念农无时忘知天，
    群切知天在制天。
