### 飞龙篇
常任侠
1984-12-03
第8版()
专栏：

　　飞龙篇
　　常任侠龙传自远古，中华所共尊。国人之所至，皆云龙子孙。谈龙述世系，舞龙庆芳春。飞龙在天汉，仿佛现爪鳞。古代有传说：龙嘘气成云，化为雨与露，膏泽利万民。沛然自天降，大地焕一新。地产珍珠米，山遮翡翠林。万民皆丰足，万里无尘氛。长城如龙卧，长江如龙吟，黄河成九曲，黄山千嶙峋。精力充天地，文化贯古今，壮丽闻东亚，和平接四邻。我国富潜力，我党倡革新，开放向世界，大力整乾坤。社会重知识，其贵逾黄金，科学建文化，一一皆求真。蒸蒸日以进，龙飞耀青暝，群伦皆额手，龙有继承人。
