### 七律二首
杨奎章
1984-12-05
第8版()
专栏：

　　七律二首
　　杨奎章
    访叶帅故乡旧居春雨春风访雁洋，轻车一路沐春光。山明水秀怀人杰，地迥天高长栋梁。郁郁青山藏浩气，芊芊芳草藉华章。梅江千载流东海，剑胆诗魂万古香。
    丘逢甲诞生一百二十周年岭东灵秀出长潭，剑胆诗心气自寒。九曲愁肠萦故国，一腔热血注台湾。岭云海日楼安在？樵隐寒溪梦未还。＊敢请诗翁舒泪眼，春阳终照汉家山。
      ＊“岭云海日楼”为先生在广东蕉岭原籍书楼。樵隐为先生在台湾寒溪居住之别墅，其地多梅花。
