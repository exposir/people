### 旅埃诗抄  月夜度沙漠由亚历山大返开罗途中
郭沫若
1958-01-16
第8版()
专栏：

    旅埃诗抄
    月夜度沙漠由亚历山大返开罗途中
                                郭沫若
    明月照荒漠，黄沙直入天，驰过金字塔，回忆太阳船。劳力无今古，经纶有变迁，会看人定胜，万顷化良田。
    金字塔前发掘，得一巨型木船，为四千七百年杰俄普王殉葬之物。古埃及人信死者将复活，乘船飞入日宫，故名殉葬之船为太阳船。——朴初注
    访问埃及古都洛克沙月夜尼罗河上泛舟
                                      郭沫若
    市静人初定，天高月正圆。古祠群柱立，轻舸一帆悬。袅袅歌声发，琮琮浪语传。尼罗河上夜，上下六千年。
    月夜度沙漠和郭沫若先生　赵朴初
    大漠成银海、清光照满天。艰难思老马，辽阔谢飞船。已见乾坤转，能教陵谷迁，清溪流到处，荷叶自田田。
    和郭老洛克沙月夜之作　赵朴初
    诗思起遥天，当头月又圆。应怀千载想，不负一轮悬。古墓民魂活，残碑火种传。眼观未来世，身入太初年。
    洛克沙古代文物极为丰富。三四千年前祠墓、建筑宏丽，壁画雕刻，甚多精美。石碑上象形文字，为研究古埃及重要史料。
    过布达佩斯夜宿多瑙河上
                          赵朴初
    竞羡天蓝好，今过多瑙河。古碉纷倒影，深意一回波。十月风云换，今宵月色多。魔氛看净洗，喜气发清歌。
