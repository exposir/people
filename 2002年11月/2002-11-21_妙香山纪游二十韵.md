### 妙香山纪游二十韵
王充闾
2002-11-21
第12版(大地·副刊)
专栏：

　　妙香山纪游二十韵
　　王充闾
　　漫踏香山路，遥身入画图。
    楼如金字塔，水似瘦西湖。
    晴雨一时变，晨昏万态殊。
    潭澄鱼漫泳，林密鸟频呼。
    侧柏播香远，长松照影孤。
    危桥连雾壑，险栈架云途。
    飞瀑冲霄落，鸣泉涌地铺。
    随行敲碎玉，夺路汇明湖。
    我欲林间去，歌从岭上浮。
    亭台围绿槛，童稚杂红姝。
　　舞影腾金浪，歌音荡碧芜。
    攀岩诚不易，助兴岂能无！
    石磴增还减，栏杆放又扶。
    掌声如雷起，语障已烟除。
    举臂风摇柳，开喉盘走珠。
    朝歌夹汉语，孟姐伴车姑。
    意有千钧重，情无半点疏。
    有朋来自远，不乐复何如！
    浩浩情无限，悠悠日半晡。
    清溪牵别意，逝者如斯夫。
