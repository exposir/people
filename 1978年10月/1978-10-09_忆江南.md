### 忆江南
赵朴初
1978-10-09
第6版()
专栏：

    忆江南
    赵朴初
    一九七八年十月四日，清水正夫先生与余谈芭蕾舞艺，两日后得观松山芭蕾舞演出，喜成小令三首奉赠。
    无尽意，都在不言中。挥手喜招沧海月，回身泣舞落花风。极目送飞鸿。
    天地大，绰绰舞台宽。打破虚空恣想象，不离规矩作方圆。妙意绝言诠。
    神会处，画境与诗心。美意婵娟千里共，友情松柏万年新。隔海有知音。
