### 学焦裕禄同志
董必武
1966-02-11
第3版()
专栏：

    学焦裕禄同志
    董必武兰考存三害，多年患未除。佼佼焦裕禄，受命困难摅。首抓领导班，思想同一趋；思想革命化，万难排无余。为了摸情况，县委走各区；访贫兼问苦，同食亦同居。亲历县四境，形势指掌如。灾重可救止，领导决心须。群众性积极，发动愿驰驱。农村潜力大，过去久忽诸。君今一提倡，前进是坦途。水知来去迹，疏浚理河渠；风口在何处？膏药贴沙墟；台田暨沟洫，碱洗即成腴。结合干群力，建设绘蓝图；蓝图非臆造，施行利见初，自力以更生，粮食云足粗，惜君撄痼疾，功未覩全敷。长抱肝癌痛，劳累损其躯，不避风雨恶，不作饥寒呼，关注人民事，忘身直若无。阶级观点强，斗争岂容诬？死犹念沙丘，埋尸欲与俱。学毛有独到，自与常情殊。吾党悼焦君，模范孰能逾。一九六六年二月九日
