### 赠陈叔通副委员长
洪命熹
1962-05-12
第6版()
专栏：

    赠陈叔通副委员长
    朝鲜民主主义人民共和国副首相  洪命熹
    奉呈陈叔通老大哥仓卒构成无暇推敲不
    足诗云而聊表欢迎微忱幸赐教正男妇迎宾塞道驰，口呼万岁手摇旗。东风今日埙箎乐，好是春花满发时。高岭低峰昔战场，英雄血染土生香。中原青壮好男子，几百几千埋此乡。星从南极照东方，近日中宵动瑞光。久视人间为庆幸，举杯更祝寿而康。
                    一九六二年五月二日
      ＊埙［xūn］　箎［chí］
