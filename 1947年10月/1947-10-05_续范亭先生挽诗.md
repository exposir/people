### 续范亭先生挽诗
董必武
1947-10-05
第4版()
专栏：

　　续范亭先生挽诗
    董必武
    代郡多豪杰，先生更出群。
    怀才能拨乱，许国已忘身。
    血迹陵园地，勋明日月新。
    遗书有深意，易箦亦归真。
    同作甘泉宿，油梨分我尝。（注一）
    吟诗遣怀抱，卧病阅风霜。
    彻底夷封建，从头稳立场。（注二）
    精灵富不没，山水永增光。
    （注一）今年四月先生宿临县甘泉村，我于东行旅途中休息是村者数日。先生得梓乡崞县油梨，名产也！特分遗我尝之。（注二）先生赞成土改，有句云：“那里有地主，那里无民主”。
    　　　　　　　　　　　　　　　　一九四七年九月二十一日晨未定稿。
