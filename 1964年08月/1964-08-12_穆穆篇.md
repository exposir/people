### 穆穆篇
郭沫若
1964-08-12
第6版()
专栏：

    穆穆篇
    郭沫若
    穆穆主席府，森森万木园。
    砾石面广路，孔雀翔林间。
    胡老信步来，须发已皤然。
    革履护跣足，短褐衬童颜。
    迎我拥入怀，亲切难可宣。
    邀我先观鱼，池水清且涟。
    昏黄日将暮，池鱼正待餐。
    闻人步履声，鱼已集池边。
    亲手投食饵，群鳞尽腾欢。
    邀我至其居，其居如伽蓝。
    胡老自设计，仿照旧时庵。
    旧庵乃竹制，革命时所潜。
    今虽易以木，未改村舍观。
    下有无壁殿，四面皆垂帘。
    中横长案一，宾主坐寒暄。
    真诚马列徒，情同手足般。
    至亲夙无文，无文至斑斓。
    邀我登其楼，脱靴上楼轩。
    东寝小而洁，西斋雅不宽。
    入斋盘膝坐，坐亦无蒲团。
    回栏绕四周，素朴废雕镌。
    清风欣然来，好鸟奏笙弦。
    惠我二小石，一素一黑丸。
    素者白鸟卵，黑者赤子拳。
    我亦爱石人，爱石之性坚。
    纵使遭磨砻，以方寓于圆。
    下楼向正厅，缓步相并肩。
    示我手中扇，回忆二年前。
    胡老至北京，同观武则天。
    立群持此扇，索之拂暑还。
    上题沁园春，咏雪之名篇。
    乃我所手书，蚯蚓学龙蟠。
    正厅西式楼，遥看颇庄严。
    昔为殖民宫，今操专政权。
    胡老指顾告，意态何悠闲：
    在此曾判罪，枭首当悬竿。
    不意此头颅，至今尚安全。
    上阶劳扶将，入室列盛筵。
    美酒夜光杯，三杯一气干。
    酒逢知己饮，千杯亦不难。
    大庭陈歌舞，歌舞至夜阑。
    歌声弥宇宙，舞影入广寒。
    革命胡主席，万年万万年。
    同志胡主席，万年万万年。
              七月十七日作
