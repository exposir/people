### 短句纪念大词人
臧克家
1980-04-21
第8版()
专栏：

    短句纪念大词人
    臧克家
    “济南名士多。”辛稼轩、李清照，这两位宋代大词人，给史叶增光，为泉城生色。拜读佳作，敬仰其为人，惆怅乎心中，不同一于时代。
    济南有金线泉，流水曲折如丁字。泉畔有古楼一座，传为易安居士之梳妆楼。中学时代，偕喜爱诗词学友，寻往事，吊遗踪，徘徊不能去。
    赵侯德甫，山东诸城人，为吾同乡先辈。每读《金石录后序》，未尝不掩卷欷歔，惜伉俪才华，乐其始而悲其终也！山东将于济南建立辛稼轩纪念馆和李清照纪念堂，嘱题句留念。忆往事，能不有动于中乎？爰草两联以抒怀。《题辛稼轩纪念馆》：
    湖山钟秀，英杰出。仗剑入敌垒，气吞胡虏。怒发冲冠，肝胆吐。词风开豪放，雄视千古。《为李清照纪念堂题句》：历下旧游地，金线泉边丁字水，梳妆楼畔宠柳丝，徘徊无限意。
    赵侯吾同邑，金石录后悲怀序，漱玉词采女班头，挹芬动诗思。
        1980年3月9日北京
