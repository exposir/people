### 诗两首
林默涵
1980-04-01
第8版()
专栏：

    诗两首
    林默涵
    忆旧游
    结伴青春赴虎门，
    苍波默对吊英魂。
    百年世事兴衰变，
    卅载交情手足温。
    滴翠山雄今更好，
    飞红梦倩尚遗痕。
    相逢不用悲华发，
    放眼神州共一樽。
    一九七五年初夏
            于北京
    秋日登临
    客中病起上高台，
    秋入江南草半衰。
    燕市云浓家不见，
    长江水远雁稀来。
    篱边菊笑陶公醉，
    泽畔歌吟屈子哀。
    人说丰城藏剑地，
    ＊青锋何日出尘埋？
    ＊相传丰城地下埋有宝剑。
    一九七五年秋于江西丰城
