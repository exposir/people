### 诗三首
夏怀仁
1986-06-23
第8版()
专栏：

　　诗三首
　　夏怀仁
　　访宋庆龄故居
    七绝二首为求书剑作干城，负笈乘风万里征；玉貌绮年终不惜，江山情重此身轻。人去琴书依旧存，倍增仰止客盈门；琳琅四壁风云事，付予春秋仔细论。
　　看电视
　　七律纷纷丝管荡轻尘，舞袖翩跹一室春，围坐银屏同入梦，静观万象更移神；烟云过眼惊弹指，粉墨登场学笑颦，假竟似真真似假，原来我亦此中人。一九八六年春于京华
