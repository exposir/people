### 访孙中山先生故乡
郭沫若
1962-03-30
第6版()
专栏：

    访孙中山先生故乡
    郭沫若
    1962年3月7日由广州经顺德，前往中山，访孙先生故居。往返三日，得诗四首，词一首。
    题顺德清晖园
    顺德一名凤城，以养鱼桑蔗著。香蕉产量在广东各县中亦居首位。产黄竹，竹茎自幼至老均呈黄色。竹节中有黑色垂直线一条或二条平行。别名相思竹，谓黑线为离别之泪痕。抗日战争初期曾往游览。今年3月7日重游，宿清晖园，留题。
  弹指经过廿五年，
  人来重到凤皇园。
  蔷薇郁郁红逾火，
  芒果森森碧入天。
  千顷鱼塘千顷蔗，
  万家桑土万家弦。
  缘何黄竹犹垂泪？
  为喜乾坤已转旋。
      在顺德遇三八节
  佳节逢三八，春风风大良。①
  柔桑千顷茂，玫瑰满田香。
  既颂持家好，还歌建国强。
  凤山踏青去，唱入白云乡。
        卜算子
    三八节日由顺德至中山，大会索题词致贺。
    人道中山遥，
    三八刚来到。
    处处英雄花正红，②
    都向阳光笑。
    生长珠江口，
    来往香山道。
    不让须眉意独高，
    建国争光耀。
      访翠亨村二首
    翠亨村在中山县治石岐东南三十公里许。中山先生生地，旧宅犹存。宅前空旷处有枯榕树一株，树心已空。中山先生幼年时尝扳登此树，取鸟巢雏鸟。宅有围墙、墙内有小园种花。酸豆树一株，为中山先生手栽，在东侧傍墙，早年被风吹倒，卧地复上，已成大乔木。宅前西北角上有石井一眼，颇深，井壁青苔碧绿。住宅为中西合璧式，一列三间，有楼。
          （一）
    珠江门户漾春风，
    三角洲中水量丰。
    满望农耕秧子碧，③
    沿途花放木棉红。
    华堂轮奂无都鄙，
    帝政推翻有巨公。
    我到翠亨先奉告：
    工农已作主人翁。
          （二）
    酸豆一株起卧龙，
    当年榕树已成空。
    阶前石井苔犹绿，
    村外木棉花正红。
    早识汪胡怀贰志，④
    何期陈蒋叛三宗？
    百年史册春秋笔，
    数罢洪杨应数公。
    ①顺德县治别名大良。附近有农场种玫瑰，红花满田，香风入天。闻顺德人性行谦和，妇女尤善持家。
    ②木棉树别名英雄树，红花正开，别具风格。
    ③中山县与顺德县毗邻，农业生产主要为稻田。乡村中多高楼大厦，想见其富庶。
    ④中山故居之旁有陈列馆。馆中中山先生手书文件有云：中国革命当以俄为师；汪精卫与胡汉民均非俄式革命者，不必强其参加组织。陈蒋为陈其美与蒋介石，蒋为陈所扶植。后之陈果夫、陈立夫乃陈其美之子侄。
