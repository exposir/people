### 贺新凉  祁连山人工造雨
杨纪珂
1959-03-11
第8版()
专栏：

    贺新凉
    祁连山人工造雨
    杨纪珂
    白雪寒峰积。望祁连冰川闪烁，铁山重叠。自古玉门关上路，难觅春风踪迹。但碛石愁堆戈壁。安得鲸喷泉万股，化黄沙千里平芜碧。新地貌，看今日。
    红旗挥送冲霄翼。散长空干冰点点，冻云凝集。洒遍新翻阡陌土，闻报珍珠露滴。幸福事而今年月。绿水漫萦关塞曲，倩东风度入江南色。公社里，歌随笛。
