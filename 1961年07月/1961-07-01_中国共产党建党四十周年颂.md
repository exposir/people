### 中国共产党建党四十周年颂
欧阳予倩
1961-07-01
第8版()
专栏：

　　中国共产党建党四十周年颂
　　欧阳予倩
　　千灾万难旧中国，医国求方求不得。
　　列强威胁叫瓜分，明劫暗攘谋脔割。
　　人民激愤心不甘，呼号扬臂起狂澜。
　　封建王朝虽已矣，蒋家统治更凶残：
　　敲骨吸髓肆豪夺，坐纵强邻逞侵略；
　　不惜金瓯媚外人，穷搜玉帛充私槖。
　　疮痍万姓陷沉忧，茹苦含辛春复秋。
　　盛哉倔起共产党！旭日撑天照九州！
　　太阳升起东方红，中国救星毛泽东！
　　集中群智与群力，远瞩高瞻志行崇。
　　伟大领袖伟大党！千欢万悦同钦仰。
　　领导人民挺直腰，歼狼逐虎除榛莽。
　　四十年来苦斗争，阴霾扫尽见光明。
　　艰难谛造新中国，伟绩丰功史册盈！
　　兄弟国家敦友谊，抗美援朝歌胜利。
　　世界和平协力争，亚非拉美齐奋起。
　　十年建设大跃进，三面红旗美无尽！
　　农粮大办抗灾荒，公社显明优越性。
　　直上扶摇煤铁钢，春风吹拂百花芳。
　　蔚起人文振科学，何难天堑驾桥梁！
　　勤俭治国并治家，脑体同劳实可嘉。
　　攻破尖端优学士，荷锄亦善事桑麻。
　　善政新猷难备举，胜天人可调风雨。
　　人民六亿尽扬眉，为党献寿齐歌舞。
　　去日艰辛不可忘，西山寇盗尚猖狂。
　　安不忘危备无患，戒骄戒躁党训彰。
　　共产主义真美好，万里康庄党前导。
　　六亿双手创乾坤，东方巨龙舞夭矫。
　　党如朗日如春风，精诚团结众心同。
　　山河处处呈新貌，万紫千红祝至隆！
　　        一九六一年六月二十三日
