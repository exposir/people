### 摸鱼儿  葛洲坝合龙
蔡若虹
1981-05-07
第8版()
专栏：

　　摸鱼儿
　　葛洲坝合龙
　　蔡若虹看苍龙，从容归缚，奔涛千里吞吐。一堤横锁三江水，惊散楚天风雨。封别浦，歇樯橹，葛洲两岸鸣锣鼓，欢声笑语。喜巨闸梳波，急流送电，人共长缨舞。十年误，辜负人间美誉，山河沦作孤注，伤心纵有千行泪，难洗疮痍腥腐。平怨府，整营伍，红旗破了红心补，英雄处处。昂首望神州，巍然一坝，正是长征路！
