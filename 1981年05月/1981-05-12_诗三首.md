### 诗三首
林默涵
1981-05-12
第8版()
专栏：

    诗三首
    林默涵
          感怀苍茫赣水向东流，别却京华忽又秋。过眼名花随逝水，经唇烈酒压羁愁。凄凄风雨香山路，渺渺烟波子美舟。最是伤心无语处，琵琶一曲泪泉稠。
                一九七五年秋
          谢赠画丘茔遗剑岂云痴，一卷丹青寄远思；寂寂深山啼独鸟，潇潇暮雨洒空枝。曾经烂熳开幽树，讵料飘零落圯池；不用招魂劳故旧，梅花重绽小春时。
  〔丘茔句〕春秋时吴国公子季札出使
    过徐，将心爱的佩剑挂在徐国国
    君冢木上，表示赠给故友。
  〔寂寂二句〕写画中情景。
                  一九七六年
          夜思长安旧事已如烟，半暗孤灯照不眠。有志无功闲处老，是尧非桀梦中牵。精禽立意填沧海，顽石犹能补昊天。起看群星窥树杪，雄鸡一唱试挥鞭。
                一九七六年秋
