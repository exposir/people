### 庆祝广西僮族自治区成立
李济深
1958-03-06
第4版()
专栏：

    庆祝广西僮族自治区成立
    李济深人类本平等，马列阐其则，种族虽有殊，人权无差别。祖国缔共和，本此树政策，合六亿同胞，促进大团结。矫矫粤西僮，唐代此蕃殖，多族杂居处，蓝筚同开辟。患难相扶持，友好如胶漆，稽之旧史乘，事迹尚历历。讵有统治者，恃强肆压迫，遂使民族间，情感多扞格。而今大不同，政策在贯彻，民族大家庭，弟兄敦和辑。归还自治权，各族同兴发，夫何使之然？是党领导力。社会辟前程，制度殊优越，群策群力中，迈进循轨辙。劳动展竞赛，奋斗创奇迹，开掘尽地利，发展工农业。文化互交流，经济相提挈，完成新任务，人人应有责。桂海实奥区，夙昔饶风物，百废行具举，蔚之成乐国。载瞻桑梓谊，敬恭其敢忽，卓哉济时英，宏树功与绩。
