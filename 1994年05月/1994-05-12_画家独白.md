### 画家独白
梁树年
1994-05-12
第8版(美术)
专栏：画家独白

　　画家独白
    梁树年
    赵刚痴迷画艺数十年，所积画作藏之笈底，或用以自测进步之短长；或用以示之同道以求教。而见仁见智各异。所幸而今绘事繁盛，新法迭出，日新月异。出奇制胜者有之，笔墨满纸而莫名其妙者有之，死抱传统不改者有之，视传统为腐朽僵尸掩鼻而过者有之，出新法而越古人者亦有之。孰是孰非，谁敢断定？
    赵刚常问道于余，余亦茫然，更不敢以一己之见误指歧途，宜更广闻而博求之。今因《赵刚画集》出版，乃是广而求教之机也。余助其部分工作。余与赵刚相交已久，相知也深，其绝非以自以为得法炫示于方家，实出于广为求教之诚也，余深晓其意焉，故书以为序。
    （梁树年：中央美术学院教授，著名的中国画家和艺术教育家。）
