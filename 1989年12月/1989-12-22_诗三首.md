### 诗三首
徐放
1989-12-22
第8版(副刊)
专栏：

    诗三首
    徐放
    其一
    一九八五年春，访张学良将军故居，座谈于昔日之赵媞小姐楼。
    佳话人传赵媞楼，千秋功罪自风流。
    万死留得青山在，漫叹英雄已白头。
    其二
    一九八九年春，受友人之托，注释张学良将军庚辰九月于台南所书唐李商隐《无题》诗之“来是空言去绝踪”后，偶成。
    无题不作写《无题》，如听空山望帝啼。
    诗心虽隐情难隐，故国乡思托王谿。＊
    ＊李商隐，字义山，号玉谿生。
    其三
    一九八九年春，得瞻张学良将军与赵绮霞（媞）女士之近照发表于香港报端。
    漫谈风月话兴亡，往事追维久激昂。
    人生难得英雄侣，玉足停留土亦香。
