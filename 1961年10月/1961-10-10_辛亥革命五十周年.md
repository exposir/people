### 辛亥革命五十周年
黄洛峰
1961-10-10
第8版()
专栏：

    辛亥革命五十周年
    黄洛峰
    黄花岗上埋忠骨，一叶知秋道不孤。
    燎原星火争川路，磨剑有声指独夫。
    大江东去跃长鲸，黄鹤楼头义纛横。
    一炮寒光檄海内，四方反正拔清营。
    剪辫纷忙歌九京，千年专制一朝倾。
    孰知大盗偏窃国，诸夏空余共和名。
    群魔割据民成尘，列强蹂躏哀苦辛。
    步武苏俄师马列，劳工建党起沉沦。
    联俄联共启新端，重振南天北伐欢。
    饮马长江蒋汪叛，井冈红旗卷狂澜。
    八年抗战走龙蛇，劫后金陵噪暮鸦。
    万众一心求解放，江淮河汉映红霞。
    三十八年夜未央，雄师扫尽南窜狼。
    天安门上巨人吼，民主共和乐陶唐。
    五十年来穷且通，一杯还荐孙黄功。
    缅怀辛亥开先路，六亿同歌毛泽东。
                        1961年10月6日
