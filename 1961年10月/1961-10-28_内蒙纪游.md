### 内蒙纪游
翦伯赞
1961-10-28
第8版()
专栏：

    内蒙纪游
    翦伯赞
    登大青山访赵长城遗址
    八月五日午前访赵长城遗址，遗址在包头市北大青山上，断续数十里，高者达五米左右。
    骑射胡服捍北疆，英雄不愧武灵王，
    邯郸歌舞终消歇，河曲风光旧莽苍，
    望断云中无鹄起（注一），飞来天外有鹰扬（注二），
    两千几百年前事，只剩蓬蒿伴土墙。
    （注一）传说赵侯自五源、河曲筑长城东至阴山，崩不就，乃改卜阴山、河曲而祷焉，昼见群鹄游于云中，徘徊经日，即于其处筑城，今云中城是也。
    （注二）有飞机一架由西而东。
    访呼伦贝尔草原（二首）
    八月二十四日由海拉尔赴呼伦贝尔草原访问鄂温克族自治旗锡尼河公社锡箔生产队，这是布列亚特蒙古族的一个牧业生产队。这个生产队除羊群以外，有马数千匹。
    浓云低压雨蒙蒙，塞外人家?作篷，
    此是今生未曾见，草原万顷牧歌中。
    锡尼河畔论英雄，万马秋风汗血红，
    一代天骄今已矣（注），红旗插遍辽西东。
    （注）据说，呼伦贝尔草原是成吉斯汗发祥之地。
    访甘河游大兴安岭原始森林（二首）
    兴安岭上甘河滨，杜鹃花开万古春（注），
    几十万年今逝矣，松桦依旧撼烟云。
    九月甘河秋已深，丛林如海气萧森，
    春来秋去年年事，桦白松青自古今。
    （注）甘河一带的森林中，遍生杜鹃花。
    大兴安岭岭顶远眺
    无边林海莽苍苍，拔地松桦亿万章，
    久矣羲皇成邃古，天留草昧纪洪荒。
    鄂伦春书感
    东游无处不消魂，达赉湖光岭顶云，阿里河边花似锦，呼伦贝尔草如茵，江山辽阔村墟改，人物风流世纪新，历历行踪忘不得，明朝又别鄂伦春。
    札兰屯即景
    山城细雨晚潇潇，秀水亭边柞叶雕，
    几夕风霜秋缥缈，满山林木自妖娆，
    遥望远岫青千叠，最忆溪流绿一篙，
    如此风光真是画，不须粉墨写绞绡。
