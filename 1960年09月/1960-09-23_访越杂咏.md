### 访越杂咏
赵朴初
1960-09-23
第8版()
专栏：

　　访越杂咏
        赵朴初
　  醉高歌带朱履曲
    〔参加越南国庆歌舞晚会〕望采莲波上轻舟，惊戏蝶风前垂柳，听冰弦玉管珠喉溜，问此乐几时曾有？又一曲登台挥手（注），看今朝人物风流，争欢呼兄弟祝千秋，擎天称共寿，磨厉赴同仇，帐前灯，光射斗。
  （注）会终前，胡志明主席亲自指挥唱《团结就是力量》。
　  北波洞?穴居野处关天下，薪胆箪瓢照世间。赢得北波长作伴，列宁溪水马恩山。?
　 ?北波洞在越北某山，胡志明主席曾住洞中四年余。河内革命博物院陈列山洞模型及胡主席当年用具。
　 ?胡志明主席洞居时，名所居之山曰马恩山，洞前有溪，名之曰列宁溪。
　  临江仙
　　〔越南保卫世界和平委员会邀游下龙湾，同游者有日本及非洲友人。〕处处奇峰迎面起，无穷叠巘层峦，碧波流去又回环。海为山里海，山是海中山。喜见东风今作主，宾朋异国同欢。相携如梦对奇观。待看邀世界，共赏下龙湾。
