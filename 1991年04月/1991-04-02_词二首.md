### 词二首
熊复
1991-04-02
第8版(副刊)
专栏：

　　词二首
    熊复
    殢人娇
    （春雪）
    一九九一年三月
    瑞雪飞扬，琼花灿烂。惹春意、轻寒轻暖。酿春模样，任万揉千剪。怎禁得、一心约春相伴。　　杨柳流黄，红梅漫绽。拌春色、暗香凝淀。愿春长好，愿人人长健。便等待、春光满天照眼。
    洞仙歌
    （咏梅）
    一九九一年三月
    人间天上，更有谁相伴？一树横空暗香满。只清魂万缕，傲雪凌霜，教春色、来把江山装点。　　　　别管春娇纵，乍暖还寒，总是三呼始回转。领几朝花期，展尽群芳。都付与、晓莺昏燕。但一晌、幽梦逐东风，向月下，梅心觅她千遍。
