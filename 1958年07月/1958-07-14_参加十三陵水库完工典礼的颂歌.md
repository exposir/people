### 参加十三陵水库完工典礼的颂歌
陈毅
1958-07-14
第8版()
专栏：

    参加十三陵水库完工典礼的颂歌
    陈毅
    一
    远望水坝半天横，近看斜壁数十寻。
    四十万人能速决，巨工五月便期成。
    二
    水库揭幕发辉光，参加劳动姓字香。
    为问谁是建设者，答言工农兵学商。
    三
    部队参加修水库，学习能武又能文。
    人民个个尽入伍，入伍个个为人民。
    四
    人民定都傍燕云，八载建设真辛勤。
    接连水库排班至，官厅怀柔到明陵。
    五
    星月淡淡上工地，赤日炎炎午不回。
    万众突然齐呐喊，中央同志劳动来。
    六
    全国各项皆并举，百花齐放大争鸣。
    政治务虚已卓绝，劳动锻炼最惠人。
    七
    外宾成群来劳动，各国使节亦留芳。
    对我同情应申谢，一分劳动一分光。
    八
    从此京郊水归漕，一劳永逸无旱涝。
    处处农田能排灌，多快好省看新苗。
    九
    几处起伏布战云，我以建设奠和平。
    任何局势可扭转，掌握命运在人民。
    十
    水利开发大中小，洋土结合到处闻。
    期年水利遍中国，岂独浸润十三陵。
    十一
    天上星月正交辉，地面红灯夜不吹。
    此是庆功欢乐夜，百万歌舞不须归。
    十二
    风吹水动生云气，四面峰峦罩落霞。
    江山信美真吾土，遍地开花看中华。
    十三
    六亿人口世无俦，打败强敌已风流。
    而今对准自然界，入地上天逍遥游。
    （一九五八年七月）
