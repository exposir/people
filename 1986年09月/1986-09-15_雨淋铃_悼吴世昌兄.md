### 雨淋铃  悼吴世昌兄
端木蕻良
1986-09-15
第8版()
专栏：

    雨淋铃
    悼吴世昌兄
    端木蕻良
    相约情切，佳期秋节，蝉噪初歇。西陵几许游处，燕山留连，吟骑待发。寻踪觅迹，细把骕史从头阅。恨刹那，千里电波，霹雳一声惊雷裂。
    多情沙漏灯花落，我书未成君竟先别。今朝回想前言，都付与，冷风凄月。寂寞琴台，剩我樵烟牧雨耕雪。而今后千种商量，祗合对空说。
    与世昌兄约于今秋同访西陵。突于去丹东列车中得聆恶噩，揾泪写此。
          一九八六年九月三日于丹东
