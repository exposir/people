### 哭吴世昌先生
冯其庸
1986-09-15
第8版()
专栏：

    哭吴世昌先生
    冯其庸
    一
  　传来噩耗忒心惊，
    梦幻迷离怕是真。
    忽忆春前同语笑，
    照人肝胆即先生。
    二
    高楼犹记识荆初，
    披胆相倾各皎如。
    意气由来重一诺，
    校红七载未曾疏。＊
    三
    从来世路最崎岖，
    误中阱罗喜螫蛛。
    自有文章光万丈，
    千秋犹作夜光珠。
    四
    翰墨追随老伏波，
    红坛尚欲仰雕戈。
    谁知摧折南山树，
    使我长宵泪似沱。
    ＊先生曾任《红楼梦》校注组顾问，前后七年，未尝中辍。
        一九八六年九月六日夜二时
