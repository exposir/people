### 江户道
符浩
1986-10-19
第7版()
专栏：

    江户道
    符浩
    中日友好二十一世纪委员会，第一次会议曾于日本关山胜地箱根召开。时逢中秋佳节，曾吟关山月一首。去岁，第二次会议在大连市举行，正值重阳前后，又作辽海行一首。第三次会议，则聚于东京附近之大矶町，再为诗一首。题曰江户道。江户乃东京之旧称也。
    关山曾赏月，辽海看新晴。
    此来江户道，兴发大矶町。
    海国多佳境，良朋会五城。
    一曲千峰唱，重温万古情。
    红云岭树动，白露阶花盈。
    野旷虫吟近，空长月色明。
    莫说前路远，众志必成城。
    正是时光好，把酒醉秋声。
    一九八六年九月二十五日于大矶町
