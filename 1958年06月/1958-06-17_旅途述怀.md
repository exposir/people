### 旅途述怀
萧向荣
1958-06-17
第8版()
专栏：

    旅途述怀
    萧向荣
    东北二首
    忆昔东来烽火悬，疮夷满地遍狼烟。
    四平苦斗长春失，战士襟寒志气坚。
    雪里松江三战伐，春归旧垒复重圆。
    犁庭扫穴歼群丑，解放全区先着鞭。
    今日东来十二年，群芳竞放斗鲜妍。
    工农跃进歌新曲，战士归来垦旧田。
    黑水自萦连北好，白山绵亘结南缘。
    长将世界和平保，携手同登上九天。
    八达岭二首
    长城万里历悠悠，屹立群峰几度秋。
    城阙依稀留故迹，修来佳客喜遨游。
    “不到长城非好汉”，今朝春色下峰峦。
    千年伟迹垂征象，举国同心共枕干。
    广州二首
    一枝梅蕊未曾开，两度东征（注）带雨来。
    此日朝阳春信好，岭南花放满瑶台。
    （注）指一九二五年三月和十一月，当时广东国民政府举行的两次东征。
    珠江眼底望韩江，千里遥闻春麦香。
    若问梅州何所思？白云天外有家乡。
