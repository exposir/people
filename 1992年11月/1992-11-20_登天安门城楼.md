### 登天安门城楼
张福有
1992-11-20
第8版(副刊)
专栏：

　　登天安门城楼
    张福有
    繁星争烁，秋月朗照，溶入盏盏华灯。金水漾波，丰碑溢彩，犹闻阵阵雷霆。楼崇泰阶①平。今宵喜登临，无尽诗情。远眺凭栏，思流滚滚共潮生。
    神州漫卷殊旌。舞苍穹彩练，一展鹏程。破雾穿云，追风逐电，踏雀龙马蹄轻。千骏竞嘶鸣。伴催征鼙鼓，更趁鸡声。霞染东方，柳亸②花殷再听莺。
    注：
    ①泰阶：星名。即三台。上台、中台、下台共六星，两两并排而斜上，如阶梯，故名。晋·左思《魏都赋》云：“故令斯民睹泰阶之平，可比屋而为一。”晋·张载注：“泰阶者，天之三阶也。”“三阶平则阴阳和，风雨时，岁大登，民人息，天下平，是谓太平。”
    ②柳亸：亸，duǒ，下垂，柳丝下垂。唐·岑参有诗句：“柳亸莺娇花复殷，江亭绿酒送君还。”状春美景，化而用之。
