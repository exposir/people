### 党校小赋
李东东
2003-04-30
第10版(政治·法律·社会)
专栏：

　　党校小赋
　　李东东
　　中共中央党校，位在京畿西北。西望玉泉山，南邻颐和园。苑内绿树繁花，湖光山色，有桃源之胜，无金谷之奢。巍巍黉舍，鳣帏①天成。举办省部班，已十有七载，一年两度，分设春秋。教书百万言，育才逾三千。干城栋梁，多出于斯。癸未惊蛰，冰消柳嫩，三十四期“开帷”，九十余人向学。列坐其中，如沐春风。
　　党校姓党，治学有方。潜心经传②，涉猎八荒③。仰读圣哲典籍，俯察民间休戚。
　　不为教条所锢，惟为发展是图。先生执鞭，释疑解惑，论史上下千年，叙事纵横万里；同窗攻读，焚膏继晷，求证旁搜远绍，问典穷幽极微。讲堂穆穆，论坛侃侃，朝夕思辨，时时间作，教学相长，学学相长。
　　党校姓党，团结和畅。地北天南，济济一堂。有哲人曰：党外无党，帝王思想；党内无派，千奇百怪。然则此地确党外有党，君可见一众相融无间，肝胆披敞；此地实党内无派，君可见学友呼吸相接，胸怀坦荡。或切磋，或论辩，或对弈，或角逐。晨昏两度健身，吸天地精华；每日一卷在手，汲精神食粮。
　　党校姓党，平民思想。由官而兵，不失方向。休言身居庙堂，位列封疆，至此恂恂学子，求师绛帐。有政要，有疆吏，有将星，有学贤。无官气，无霸气，无戾气，无娇气。出则同行同止，入则循规蹈矩。暮春非典突袭，最是识人时机，在上运筹帷幄，在下同心戮力。将士在而城垣在，撼山易而撼军难。
　　立夏将至，辞归在即。拜别师长，情之切切：祈学业与事业齐飞，誓丹心共党旗一色。握别同窗，言之凿凿：昔循实事求是入校，今怀执政为民还乡。
　　①黉舍，鳣帏，古指学堂。
　　②指马列主义、毛泽东思想、邓小平理论和“三个代表”重要思想等基本理论课。
　　③指当代世界经济、科技、法律、军事、政治等“五当代”课程。
