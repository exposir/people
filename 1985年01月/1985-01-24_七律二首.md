### 七律二首
陈凡
1985-01-24
第8版()
专栏：

    七律二首
    陈凡
    有感
    六年睽隔到京华，屏藩绿障不扬沙。一片从容看禹甸，九州宁谧靖群哗。三分策略纬千绪，四化宏图起万家。入眼年丰兼物阜，老怀宽慰喜无涯！
    与杜运燮游北海公园
    都门杨柳又堪攀，北海楼船共漪澜。驽马长途如久候，春深云树隔重关。客里光阴驹过隙，梦中朋旧去仍还。何当共沐昆池羽，故眼劳生尚未闲。
