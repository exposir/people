### 还乡吟
蔡若虹
1987-03-02
第8版(副刊)
专栏：

    还乡吟
   （南乡子四首）
    蔡若虹
    少小出家门，白首还乡事事新；
    绿女红男多不识，听听，唯有乡音似故人。
    旧址已无闻，多了长街少了村；
    问讯周瑜督府巷，犹存，驻扎亲人解放军。
    颠倒认亲朋，半是懵懂半是聋；
    泪眼不瞅瞅笑脸，难逢，爱听曾孙唤太公。
    桌上酒盈盅，洗尘仍有旧家风；
    螃蟹青虾还更有，蒸笼，馋嘴偏多忌嘴翁。
    听雨忆儿时，雨夜灯前听唱诗；
    今夜雨声催入梦，无疑，飞倦寒禽返故枝。
    何处响轻雷，六十年前旧梦回；
    留得猩红青史在，崔巍，不倒丰碑是口碑。
    忆古说浔阳，楼上题诗水上弹；
    更有孔明来吊孝，柴桑，自古江州是九江。
    谈笑莫夸张，古代不如现代强；
    若问家乡新气象，堂皇，江上长桥快上梁。
                    一九八六年十月下旬
